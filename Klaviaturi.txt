Видове клавиатури
             Капацитивни клавиатури- Въведена е от IBM. При тази технология контактите са изолирани от въздуха. Капацитет - натрупан заряд от статично електричество. Кондензатор - една или повече двойки проводими метални плочи, разделени от не проводящ материал. Плочите са заредени с противоположни електрически заряди и натрупаното електричество е функция на разстоянието между плочите. При натискане на клавиш се намалява или увеличава разстоянието между плочите и от там на самия капацитет. Тази промяна се регистрира и сигнализира за натиснат клавиш. Издържат до 10 мил. натискания.
 
            Контактни клавиатури- Използват се прекъсвачи за променяне потока електричество.Те отварят или затварят дадена електрическа верига. Наложили са се  като оптимално решение при отчитане на двата фактора - цена и дълготрайност. Използват се три вида прекъсвачи - механични, гумирани и мембранни.
 
          Механични клавиатури- Използва се традиционен механизъм (пластинки от скъпоценен метал, които се притискат една към друга). Прекъсвачът под всеки клавиш може да бъде отделно устройство с възможност за смяната му. Най често контактното поле се произвежда като единен блок, който не може да се заменя. За връщане на клавиша в начално положение се използват пружини.
 
          Гумирани клавиатури - Съчетават в едно механизмите за контакт и позициониране на клавишите. Специално набраздена плоскост, направена от еластичен материал и оформена като чашка се поставя под всеки клавиш. При натискане на клавиша, пластинка поставена в чашата се притиска към друга поставена върху платката, при което се затваря  електрическата верига.
 
        Мембранни клавиатури- Приличат на гумираните, като вместо еластични подложки използват тънки пластинки - мембрани. Контактът се осъществява отново с малки чашки поставени в самите пластинки.


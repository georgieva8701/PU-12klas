1. Механична мишка на сериен порт.
Всеки или поне почти всеки от нас си спомня мишките с топче. В принципът на работа на тези мишки, 
топчето разположено под мишката, при движение се допира до, и задвижва два валяка, 
които са свързани с два диска на които има определен брой процепи по външния радиус на окръжността им.
Един от тези дискове отчита движенията на мишката по хоризонталата, а другия отчита тези по вертикалата. 
Движенията се засичат чрез прекъсването на инфрачервен лъч светлина, генериран от светодиод от едната страна на всеки от дисковете,
и засичан от противоположната страна от фото сензор. Според скоростта на движение на дисковете, 
се движи и курсорът по екранът на компютърът. Посоката на движение на дисковете се изчислява по алгоритъм в чип разположен в самата мишка,
който взима данните от двата диска едновременно, и ги изплаща до компютърът. Така въртенето на топчето се превежда в позицията на курсорът.
Този тип мишки работи на същия принцип като тракбол устройствата, при които топчето стои от горната страна на устройството
и се движи директно от потребителите с длан, пръсти или с палец. Така не е нужно цялото устройство да се мести както е при мишките, 
и с тракбол се пести място. Мишки с топче има буквално хиляди и хиляди модели и варианти. От модели само с едно копче, 
до такива имащи пет, дори десет. За връзка с компютрите по IBM PC стандартът, първоначално са се свързвали чрез сериен порт. 
След това той е заменен от по-удобният PS/2 конектор, а когато се появява и USB портът, мишките и останалата периферия масово преминават 
на този стандарт. Недостатък при мишките от тази технология е, че често механиката им се зацапва, и е необходимо да се почистят валяците 
под топчето, както и самото топче. За оптимална работа се препоръчва и употребата на твърда подложка, но в повечето случаи и повърхността
на бюро или маса е достатъчна.

2. Оптична мишка на PS/2 конектор.
Още през осемдесетте години на двадесети век е имало опити за внедряване на тази технология в масова употреба, 
но същинският бум се състои едва към края на векът, когато технологията бива достатъчно усъвършенствана, и става много по-лесна
и безброй пъти по-евтина за производство. При тези мишки има няколко подвида технологии. За измерване на движенията в ранните модели 
се е използвал светодиод или фотодиод, който отчита движенията чрез сканиране на специална подложка. Всеки един от тези ранни модели
мишки е изисквал подложка правена специално за него, и не е можел да функционира без подложката. Посоката на слагане на подложката 
също е била от значение. Съвременните оптични мишки използват оптичен чип, който по технология наподобява съвсем проста дигитална камера. 
При тях не е нужно да има специална подложка, и по-новите модели могат да работят на почти всякакви повърхности освен стъкло и огледала. 
Оптичният сензор на мишката снима повърхността под него хиляди пъти в секундата, и сравнявайки всеки следващ кадър,
засича в каква посока се движи мишката. Колкото повече снимки в секунда прави дадена мишка, и колкото по-голяма резолюция има сензорът и,
толкова по-прецизна е тя. Сравнени с механичните мишките с топче, днешните оптични мишки са бързи като свръхзвуков самолет подминаващ 
хартиено детско хвърчило! За да оптичният сензор вижда какво снима, червен светодиод разположен в близост до него осветява повърхността 
под мишката. Отразената в повърхността под мишката светлина бива върната чрез пластмасова оптична леща в сензорът, 
точно като принципът на който работят видео и фото камерите. Светодиодът в масовите случаи е с червен цвят, защото оптичните сензори
могат да го толерират. Останалите цветове пречат на оптичните чипове, но има и модели мишки които ползват син светодиод. 
Тези мишки са още в употреба и производство, и се намират както с PS/2 конектор, така и с USB. Едно време в комплект с по-добрите модели 
вървяха и пасивни преходници PS/2 до USB, и обратното.

3.Лазерна мишка на USB порт. 
Лазерните мишки работят на почти същият принцип като оптичните, с разликата, че докато оптичните варианти използват
обикновен червен светодиод за осветяване на повърхността под тях, то лазерните използват инфрачервен лазерен диод. 
Благодарение на това, разделителната способност определяща чувствителността на движенията на тези мишки е многократно по-голяма. 
Това тяхното преимущество ги прави най-желан избор на милионите играчи на компютърни игри, за които прецизността и бързината са основен
фактор при изборът на периферия. Друг голям плюс е, че лазерните мишки могат да работят на почти всякакви повърхности, по-новите модели 
работят безпроблемно и на стъкло и дори огледала! Все пак за оптимална работа се препоръчва употребата на стандартен тип твърда текстилна
подложка. Тези мишки почти винаги са на USB порт, като поради сложността си и по-големият обем на изпращана информация към компютрите, 
както и допълнителните функции добавяни от производителите, като макроси и безброй екстра бутони, много лазерни мишки не са съвместими 
с преходниците за PS/2.

4. Безжични мишки.
Безжичните мишки използват гореспоменатите технологии, но вместо чрез кабел, при тях връзката с компютър се осъществява чрез 
инфрачервена светлина (IrDA) или радио сигнал (Bluetooth и Wi-Fi). Приемникът за приемане на сигналите е на сериен или USB порт,
като всеки модел варира в размери. И тъй като нямат кабел през който да черпят електричество, безжичните мишки работят на батерии. 
Много модели използват стандартни AA или AAA батерии, а други имат зареждащи се със своя форма. По-скъпите модели безжични мишки
имат и докинг станции за зареждане на вградените в тях батерии. Безжичните мишки също са предпочитани от геймърите заради липсата
на често пречещият кабел, който попаднал в неподходящо положение по време на игра може да им коства победата или загубата. 
При всички тези видове мишки има развитие не само на начинът на отчитане на движенията и свързване с компютрите, но и на
функционалността. С годините конфигурацията на мишките е минала през доста варианти, но изглежда е стигнала до оптималното решение
за ползване на два бутона и един скролер, също функционираш като трети бутон. Днешните мишки често имат допълнителни бутони за 
навигиране напред и назад в браузърите, програмите и игрите. Друга полезна функция която по-високите модели имат е възможността 
потребителят да програмира всеки един бутон да извършва функция по свой избор. Чрез програма, допълнителните бутони на повечето
мишки марка A4Tech могат да се настроят да правят по няколко клика с едно натискане. Така например в редица игри, хората ползващи 
подобни мишки ще са с много голямо преимущество пред останалите играчи, без това да се зачете като мамене. Преди и аз ползвах мишка 
с топче, и още помня как няколко пъти по време на разгорещена игра на Unreal Tournament, механизмът за заключване на топчето 
се отваряше, и то се търкулваше по пода. Тази славна мишка си я пазя и до днес, макар и вече да е доста амортизирана и да се движи 
трудно. След нея имах оптична мишка A4Tech с два скролера и с палцови бутони за навигация напред и назад. Последва друга A4Tech 
от X7 гамата с резолюция до 2500 DPI, и когато вече беше наложително да се набави по-прецизна мишка, пак избрах доказаната бюджетна 
марка A4Tech и взех флагманът с 3600DPI. И на лаптопът съм взел една лазерна A4Tech от по-ниската им гама, а за старите домашни 
компютри преди години съм купил няколко бюджетни оптични мишки DeLUX, макар да са доста примитивни…
